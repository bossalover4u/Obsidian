![[Валер'ян Підмогильний.jpg|200]]

**Валер'ян (Валеріян) Петрóвич Підмоги́льний** (20 січня ([2 лютого](https://uk.wikipedia.org/wiki/2_лютого)) [1901](https://uk.wikipedia.org/wiki/1901), село [Чаплі](https://uk.wikipedia.org/wiki/Чаплі_(Дніпро)), зараз входить у [Дніпро](https://uk.wikipedia.org/wiki/Дніпро_(місто)), [Писарівка](https://uk.wikipedia.org/wiki/Писарівка_(Синельниківський_район)), [Павлоградський повіт](https://uk.wikipedia.org/wiki/Павлоградський_повіт), [Катеринославська губернія](https://uk.wikipedia.org/wiki/Катеринославська_губернія), [Російська імперія](https://uk.wikipedia.org/wiki/Російська_імперія), нині [Синельниківський район](https://uk.wikipedia.org/wiki/Синельниківський_район), [Дніпропетровська область](https://uk.wikipedia.org/wiki/Дніпропетровська_область), [Україна](https://uk.wikipedia.org/wiki/Україна) — [3 листопада](https://uk.wikipedia.org/wiki/3_листопада) [1937](https://uk.wikipedia.org/wiki/1937), [Сандармох](https://uk.wikipedia.org/wiki/Сандармох), [Карелія](https://uk.wikipedia.org/wiki/Республіка_Карелія), [Соловецькі острови](https://uk.wikipedia.org/wiki/Соловецькі_острови), [Архангельська область](https://uk.wikipedia.org/wiki/Архангельська_область), [РРФСР](https://uk.wikipedia.org/wiki/Російська_Радянська_Федеративна_Соціалістична_Республіка), [СРСР](https://uk.wikipedia.org/wiki/Союз_Радянських_Соціалістичних_Республік)) — український [письменник](https://uk.wikipedia.org/wiki/Письменник) і перекладач, один з найвизначніших прозаїків українського [«Розстріляного відродження»](https://uk.wikipedia.org/wiki/Розстріляне_відродження). Жертва [Сталінських репресій](https://uk.wikipedia.org/wiki/Сталінські_репресії).

## Життєпис

### Дитинство і юність

Народився [2 лютого](https://uk.wikipedia.org/wiki/2_лютого) [1901](https://uk.wikipedia.org/wiki/1901) року в селі [Чаплі](https://uk.wikipedia.org/wiki/Чаплі_(Дніпро)) (зараз [Самарський район](https://uk.wikipedia.org/wiki/Самарський_район_(Дніпро)) [Дніпра](https://uk.wikipedia.org/wiki/Дніпро_(місто))) в бідній селянській родині. Його батько, Петро Підмогильний, народився у селі [Писарівка](https://uk.wikipedia.org/wiki/Писарівка_(Синельниківський_район)) [Павлоградського повіту](https://uk.wikipedia.org/wiki/Павлоградський_повіт) на [Катеринославщині](https://uk.wikipedia.org/wiki/Катеринославська_губернія). Землі своєї не мав. Працював в економії в селі [Чаплі](https://uk.wikipedia.org/wiki/Чаплі_(Дніпро)) спочатку конторником, пізніше касиром. Петро Підмогильний помер у 1933 у [Ворзелі](https://uk.wikipedia.org/wiki/Ворзель).

Валер'ян у 1910—1918 роки навчався в Першому катеринославському [реальному училищі](https://uk.wikipedia.org/wiki/Реальне_училище), яке закінчив з «відзнакою». Потім навчався з перервами, через матеріальну скруту, на математичному та юридичному факультетах [Катеринославського університету](https://uk.wikipedia.org/wiki/Катеринославський_університет), який так і не закінчив.

Друкуватися почав ще з школи під псевдонімом Лорд Лістер. У  шкільному журналі він публікував свої пригодницькі оповідання. 1917 року було написане оповідання «Важке питання». 1919 року написав оповідання  «Добрий Бог», [«Гайдамака»](https://uk.wikipedia.org/wiki/Гайдамака_(оповідання)), «Пророк», «На селі» та опублікував оповідання «Ваня» та «Старець» у  катеринославському збірнику «Січ». До першої збірки Підмогильного, яка  була опублікована 1920 року й мала назву «Твори Т. 1», увійшло 9  оповідань: «Старець», «Ваня», «Важке питання», «Пророк», «Гайдамака»,  «Добрий Бог», «На селі», «На іменинах», «Дід Яким».

Літературна діяльність переривалась вчителюванням, працею у видавництвах. Так у 1920—1921 роках Підмогильний вчителював у [Павлограді](https://uk.wikipedia.org/wiki/Павлоград) на Катеринославщині. У цей період важливу роль в становленні творчої особистості Підмогильного відіграв літературознавець [Петро Єфремов](https://uk.wikipedia.org/wiki/Єфремов_Петро_Олександрович_(український_літературознавець)), брат [Сергія Єфремова](https://uk.wikipedia.org/wiki/Єфремов_Сергій_Олександрович). Саме П. Єфремову належить перша серйозна розвідка про творчість  Підмогильного «Поет чарів ночі». Чималий вплив на Підмогильного мала  особистість [Дмитра Яворницького](https://uk.wikipedia.org/wiki/Яворницький_Дмитро_Іванович). Своїм духовним наставником у відчутті слова Підмогильний вважав [Михайла Коцюбинського](https://uk.wikipedia.org/wiki/Коцюбинський_Михайло_Михайлович).

### Київський та Ворзельський періоди

[1921](https://uk.wikipedia.org/wiki/1921) року Підмогильний переїхав до Києва, де працював [бібліографом](https://uk.wikipedia.org/wiki/Бібліограф) Книжкової палати. У 1921—1923 роки, коли в Києві лютував голод, залишив місто й викладав українську мову та політосвіту у Ворзельській трудовій школі. 1921 року письменник одружився з донькою ворзелівського  священника Катрею Червінською, актрисою Театру юного глядача. Тоді ж  написав цикл «Повстанці». Частину оповідань було надруковано в  катеринославській газеті «Український пролетар». [Голод 1921—1923 років](https://uk.wikipedia.org/wiki/Голодомор_в_Україні_(1921—1923)) змалював в оповіданні [«Син»](https://uk.wikipedia.org/wiki/Син_(оповідання)) (1923).

[1922](https://uk.wikipedia.org/wiki/1922) року Валер'ян разом з дружиною переїхав з Ворзеля до Києва, де оселився в будинку недалеко від [Сінного базару](https://uk.wikipedia.org/wiki/Центральний_критий_ринок), на розі [Великої Житомирської](https://uk.wikipedia.org/wiki/Велика_Житомирська_вулиця). У 1922 році виходить книжка оповідань «В епідемічному бараці». Він  активно приєднався до літературно-мистецького життя. Став членом щойно  створеного [«Аспису»](https://uk.wikipedia.org/wiki/Аспис) (Асоціації письменників), з якого виокремилось літературне угруповання [«Ланка»](https://uk.wikipedia.org/wiki/Майстерня_революційного_слова) (1924—1926), яке з 1926 року було перейменоване на «Марс», тобто [«Майстерню революційного слова»](https://uk.wikipedia.org/wiki/Майстерня_революційного_слова). Ця організація стала, по суті, київською філією [«ВАПЛІТЕ»](https://uk.wikipedia.org/wiki/Вільна_академія_пролетарської_літератури). До літературної організації «Ланка-Марс», крім Підмогильного, входило чимало талановитих київських літераторів, серед яких: [Борис Антоненко-Давидович](https://uk.wikipedia.org/wiki/Борис_Антоненко-Давидович), [Марія Галич](https://uk.wikipedia.org/wiki/Галич_Марія_Олександрівна), [Михайло Івченко](https://uk.wikipedia.org/wiki/Івченко_Михайло_Євдокимович), [Яків Качура](https://uk.wikipedia.org/wiki/Качура_Яків_Дем'янович), [Григорій Косинка](https://uk.wikipedia.org/wiki/Косинка_Григорій_Михайлович), [Тодось Осьмачка](https://uk.wikipedia.org/wiki/Тодось_Осьмачка), [Євген Плужник](https://uk.wikipedia.org/wiki/Євген_Плужник), [Дмитро Тась (Могилянський)](https://uk.wikipedia.org/wiki/Тась_Дмитро), [Борис Тенета](https://uk.wikipedia.org/wiki/Тенета_Борис_Йосипович), [Микола Терещенко](https://uk.wikipedia.org/wiki/Микола_Терещенко), [Дмитро Фальківський](https://uk.wikipedia.org/wiki/Дмитро_Фальківський), [Іван Багряний](https://uk.wikipedia.org/wiki/Іван_Багряний) та інші.

[1923](https://uk.wikipedia.org/wiki/1923) року в журналі «Нова Украïна» ([Прага](https://uk.wikipedia.org/wiki/Прага)), було опубліковано новели Підмогильного з циклу «Повстанці», оповідання «Іван Босий». Цей журнал, що його видавав у Празі [Володимир Винниченко](https://uk.wikipedia.org/wiki/Володимир_Винниченко), пізніше фігурував у справі Підмогильного як речовий доказ його  «контрреволюційноï діяльності». У ЛНВ під псевдонімом було надруковано  новелу «Комуніст».

[1924](https://uk.wikipedia.org/wiki/1924) року вийшла друком книжка Підмогильного [«Військовий літун»](https://uk.wikipedia.org/wiki/Військовий_літун), а 1926 року — окреме видання повісті «Третя революція». Разом з [Євгеном Плужником](https://uk.wikipedia.org/wiki/Євген_Плужник) у 1926—1927 роках він підготував два видання словника «Фразеологія  діловоï мови», працював над сценарієм фільму «Коломба» за романом [Проспера Меріме](https://uk.wikipedia.org/wiki/Проспер_Меріме). 1927 року була опублікована збірка оповідань [«Проблема хліба»](https://uk.wikipedia.org/wiki/Проблема_хліба) та роман «Таïс» [Анатоля Франса](https://uk.wikipedia.org/wiki/Анатоль_Франс) у перекладі В. Підмогильного. 1928 року у Харкові виходить друком роман [«Місто»](https://uk.wikipedia.org/wiki/Місто_(роман)). У цей же час Підмогильний відвідав [Німеччину](https://uk.wikipedia.org/wiki/Німеччина), [Чехословаччину](https://uk.wikipedia.org/wiki/Чехословаччина) «для налагодження творчих зв'язків».

Підмогильний брав участь у [літературній дискусії 1925—1928 років](https://uk.wikipedia.org/wiki/Літературна_дискусія_1925-1928). 24 травня 1925 року він виступив у великій залі Всенародноï бібліотеки  перед представниками літературно-громадських організацій, студентами,  міською інтелігенцією на диспуті «Шляхи розвитку сучасноï літератури»: 

>  *Коли б який-небудь товариш «спробував» написати сонату і сказав би, що  це гарна соната, бо має гарну ідеологію, то ніхто не завагався б йому  відповісти, що це музична нісенітниця, i ніхто б тієï сонати не слухав… У нас всякий твір, коли він абсолютно і категорично не відповідає вимогам офіційноï ідеологіï, засуджують незалежно від того, чи гарний він, чи  дійсний і чи потрібний*

У Києві Підмогильний працював редактором [видавництва «Книгоспілка»](https://uk.wikipedia.org/wiki/Книгоспілка_(видавництво)), співредактором журналу [«Життя й революція»](https://uk.wikipedia.org/wiki/Життя_й_революція). Друкувався в літературних збірниках і журналах «Січ», «Вир революції», «Життя й революція», «Жовтень», [«Нова громада»](https://uk.wikipedia.org/wiki/Нова_громада_(Київ_—_Харків)), [«Нова Україна»](https://uk.wikipedia.org/wiki/Нова_Україна_(газета)), [«Універсальний журнал»](https://uk.wikipedia.org/wiki/Універсальний_журнал), [«Червоний шлях»](https://uk.wikipedia.org/wiki/Червоний_шлях), газетах «Український пролетар», [«Літературна газета»](https://uk.wikipedia.org/wiki/Літературна_Україна). Виступав у періодиці як автор літературознавчих статей та рецензій про творчість [Тимотея Бордуляка](https://uk.wikipedia.org/wiki/Бордуляк_Тимотей_Гнатович), [Іван Нечуя-Левицького](https://uk.wikipedia.org/wiki/Нечуй-Левицький_Іван_Семенович), [Максима Рильського](https://uk.wikipedia.org/wiki/Рильський_Максим_Тадейович).

[1930](https://uk.wikipedia.org/wiki/1930) року в [Москві](https://uk.wikipedia.org/wiki/Москва) в перекладі російською мовою виходить роман [«Місто»](https://uk.wikipedia.org/wiki/Місто_(роман)). Проте загальна атмосфера, особливо в колах інтелігенції, ставала дедалі гнітючішою. Підмогильного виводять зі складу редколегії журналу «Життя й революція», його твори майже не друкують.

### Харківський період

1932 року переїхав до Харкова, очевидно, сподіваючись на кращі можливості  для публікації своїх творів й розраховуючи на свій дедалі більший  авторитет перекладача. І справді в Харкові він працює у видавництві [«ЛіМ»](https://uk.wikipedia.org/w/index.php?title="Література_і_Мистецтво"&action=edit&redlink=1), а згодом отримує посаду консультанта з іноземноï літератури при  видавництві «Рух». Упродовж 1931—1934 років з оригінальної творчості  йому вдалося видати лише одне оповідання «З життя будинку». Тож  Підмогильний зосередився на перекладацькій діяльності: опублікував  двотомник творів [Дені Дідро](https://uk.wikipedia.org/wiki/Дені_Дідро), трактат [Клода Адріана Гельвеція](https://uk.wikipedia.org/wiki/Гельвецій) «Про людину», був одним з організаторів і перекладачів видання  15-томника Оноре де Бальзака (вийшов лише перший том) та 25-томника  Анатоля Франса.

### Загибель

8 грудня [1934](https://uk.wikipedia.org/wiki/1934) року Валер'яна Підмогильного було заарештовано зі звинуваченням в  «участі у роботі терористичної організації, що ставила собі за мету  організацію терору проти керівників партії».

На всіх допитах Підмогильний відповідав слідчим: «Винним себе не  визнаю». Коли допити стали жорстокішими, зробив офіційну заяву: 

> *Беручи до уваги, що за Вашою заявою матеріал у моїй справі достатній для віддання мене до суду…, я даю таке сумарне зізнання:*
>
> 1. *Ніколи до жодної терористичної організації я не належав і не належу.*
> 2. *Ніколи жадної терористичної діяльності я не проводив.*
> 3. *Про існування подібних організацій, про їхню діяльність або  діяльність осіб, зв'язаних з ними, я ніколи нічого не знав, інакше як з  виступів представників Радвлади й партії в пресі й на прилюдних зборах.*
> 4. *Тому всякі зізнання інших осіб та обвинувачення мене в приналежності до терористичної організації і в терористичній діяльності я рішуче  відкидаю як брехливі й наклепницькі.*

Проте 11 січня [1935](https://uk.wikipedia.org/wiki/1935) року в протоколі з'явилося «зізнання» Підмогильного про те, що він  нібито належав до «групи письменників-націоналістів з терористичними  настроями у ставленні до вождів партії». Так звана «група» складалась із сімнадцяти людей, серед яких [Микола Куліш](https://uk.wikipedia.org/wiki/Куліш_Микола_Гурович), [Григорій Епік](https://uk.wikipedia.org/wiki/Епік_Григорій_Данилович), [Олександр Ковінька](https://uk.wikipedia.org/wiki/Ковінька_Олександр_Іванович), [Євген Плужник](https://uk.wikipedia.org/wiki/Плужник_Євген_Павлович). Серед звинувачень Підмогильному в протоколі наводиться його вислів про  те, що «політика колективізації привела українське село до голоду». На  допиті 19 січня 1935 року прокуророві Українського військового округу  Підмогильний сказав: «Я не належав до організації. Я вважав, що  постанови партії з національного питання в життя не проводяться… Для  мене представниками партії в літературі були Хвильовий, Яловий,  Шумський».

Раніше були заарештовані друзі Підмогильного [В. Поліщук](https://uk.wikipedia.org/wiki/Поліщук_Валер'ян_Львович) та [Василь Вражливий](https://uk.wikipedia.org/wiki/Вражливий_Василь_Якович), а також [Григорій Косинка](https://uk.wikipedia.org/wiki/Косинка_Григорій_Михайлович), найближчий побратим зі спілки МАРС ([майстерня революційного слова](https://uk.wikipedia.org/wiki/Майстерня_революційного_слова)). Після самогубства [Миколи Хвильового](https://uk.wikipedia.org/wiki/Микола_Хвильовий) та [Миколи Скрипника](https://uk.wikipedia.org/wiki/Скрипник_Микола_Олексійович), практично того ж розстрілу без суду, на вирок — вороги, «терористи» в вузьких колах називали [Постишева](https://uk.wikipedia.org/wiki/Постишев_Павло_Петрович) «задушником українського народу».

Без свідків і [адвокатів](https://uk.wikipedia.org/wiki/Адвокат) виїзна сесія Військової колегії Верховного Суду СРСР 27-28 березня 1935 року засудила Валер'яна Підмогильного та інших заарештованих у цій  «справі» на термін «десять років з конфіскацією особистого майна».  Невдовзі Підмогильний був доправлений до Соловецького табору особливого  призначення.

У соловецькому таборі в нелюдських умовах ізолятора Підмогильний  продовжував писати. У його листах до дружини і родичів згадується  невелика повість про життя одного будинку, потім оповідання, а з весни  1936 року Підмогильний неодноразово згадує в листах про те, що працює  над романом «Осінь 1929», в якому йшлося про початок колективізації в  Україні. Збереглось 25 листів до дружини, в яких він розповідає про свої переклади, розпочаті повісті, оповідання.

[3 листопада](https://uk.wikipedia.org/wiki/3_листопада) [1937](https://uk.wikipedia.org/wiki/1937) року до двадцятилітнього ювілею [Жовтневої революції](https://uk.wikipedia.org/wiki/Жовтневий_переворот) особлива трійка УНКВС винесла новий вирок: «Розстріляти», щоб звільнити місце для нових мучеників режиму. Разом із Валер'яном Підмогильним в  урочищі [Сандармох](https://uk.wikipedia.org/wiki/Сандармох) у [Карелії](https://uk.wikipedia.org/wiki/Карелія_(історична_область)) було розстріляно понад 1000 в'язнів, серед них [Микола Зеров](https://uk.wikipedia.org/wiki/Зеров_Микола_Костянтинович), [Валер'ян Поліщук](https://uk.wikipedia.org/wiki/Поліщук_Валер'ян_Львович), [Григорій Епік](https://uk.wikipedia.org/wiki/Епік_Григорій_Данилович), [Лесь Курбас](https://uk.wikipedia.org/wiki/Лесь_Курбас), [Микола Куліш](https://uk.wikipedia.org/wiki/Куліш_Микола_Гурович), [Мирослав Ірчан](https://uk.wikipedia.org/wiki/Мирослав_Ірчан), [Юліан Шпол](https://uk.wikipedia.org/wiki/Яловий_Михайло_Омелянович).

Валер'яна Підмогильного було реабілітовано 1956 року.

На Байковому кладовищі Києва є могила сім'ї Підмогильних, яка розташована на 31-й ділянці.

## Творчий доробок

### Прозові твори

- Роман «Місто»

[1928](https://uk.wikipedia.org/wiki/1928)  року був опублікований роман Підмогильного «Місто». Роман було написано в модерністській стилістиці з використанням деяких моделей французького  роману XIX століття (пор. роман [Мопассана](https://uk.wikipedia.org/wiki/Гі_де_Мопассан) «Милий друг»). У романі «Місто», на відміну від традиційної селянської і соціальної тематики, акцент переноситься на урбаністичну проблематику,  порушуються філософські питання буття, аналізується психіка героїв, а  конфлікт розгортається між людьми з різними світоглядами. «Місто»  вважається першим урбаністичним романом в [українській літературі](https://uk.wikipedia.org/wiki/Українська_література), з новими героями, проблематикою та манерою оповіді.

- Роман «Невеличка драма»

[1930](https://uk.wikipedia.org/wiki/1930) року в журналі [«Життя й революція»](https://uk.wikipedia.org/wiki/Життя_й_революція) було опубліковано другий, невеликий за обсягом, роман Підмогильного  «Невеличка драма». На відміну від роману «Місто» «Невеличка драма» є  зразком не лише урбаністичної, а насамперед інтелектуальної прози. Тож  Підмогильного разом з [Домонтовичем](https://uk.wikipedia.org/wiki/Віктор_Домонтович) слід вважати зачинателями жанру інтелектуального роману в сучасній  українській літературі. Роман цікавий не лише як психологічний зріз  життя в радянській системі 1920-х років, критики звернули увагу на  яскраво виражені психоаналітичні та екзистенціалістські аспекти цього  твору.

### Переклади

Валер'ян Підмогильний — один з найвизначніших українських перекладачів французької літератури. За своєю стилістичною точністю та мовною віртуозністю його переклади [Анатоля Франса](https://uk.wikipedia.org/wiki/Анатоль_Франс), [Бальзака](https://uk.wikipedia.org/wiki/Оноре_де_Бальзак), [Мопассана](https://uk.wikipedia.org/wiki/Гі_де_Мопассан), [Стендаля](https://uk.wikipedia.org/wiki/Стендаль), [Гельвеція](https://uk.wikipedia.org/wiki/Гельвецій), [Вольтера](https://uk.wikipedia.org/wiki/Вольтер), [Дідро](https://uk.wikipedia.org/wiki/Дені_Дідро), [Альфонса Доде](https://uk.wikipedia.org/wiki/Альфонс_Доде), [Проспера Меріме](https://uk.wikipedia.org/wiki/Проспер_Меріме), [Гюстава Флобера](https://uk.wikipedia.org/wiki/Гюстав_Флобер), [Віктора Гюґо](https://uk.wikipedia.org/wiki/Віктор_Гюго), [Жоржа Дюамеля](https://uk.wikipedia.org/wiki/Жорж_Дюамель) досі вважаються неперевершеними й охоче перевидаються багатьма українськими видавництвами.

Підмогильний був організатором, редактором і перекладачем  багатотомних видань Гі де Мопассана (10 томів), Оноре де Бальзака (із  запланованого багатотомного видання встиг вийти лише перший том у 1934)  та Анатоля Франса (25 томів).

- Див. багатотомне видання: Франс Анатоль. Твори / В. Підмогильний (ред.та прим.), В. Підмогильний (пер.з фр.). — Х.; К. : [Література і мистецтво](https://uk.wikipedia.org/wiki/Література_і_мистецтво), [1932](https://uk.wikipedia.org/wiki/1932).
- Мопассан Гі де. Монт-Оріоль: Роман / Валер'ян Петрович Підмогильний (пер.з фр.). — Л. : [Каменяр](https://uk.wikipedia.org/wiki/Каменяр), [1993](https://uk.wikipedia.org/wiki/1993). — 192с. — [ISBN 5-7745-0503-0](https://uk.wikipedia.org/wiki/Спеціальна:Джерела_книг/5774505030).
- Гельвецій, К. А., Про людину, її розумові здібності та її виховання; Пер. з франц. В. Підмогильний. — К. : [Основи](https://uk.wikipedia.org/wiki/Основи_(видавництво,_Київ)), [1994](https://uk.wikipedia.org/wiki/1994). — 416 с. — [ISBN 5-7707-5608-X](https://uk.wikipedia.org/wiki/Спеціальна:Джерела_книг/577075608X)
- Дідро Дені. Жак-Фаталіст / Інститут літератури ім. Т. Г. Шевченка НАН України / В. Підмогильний (пер.). — Харків : [Фоліо](https://uk.wikipedia.org/wiki/Фоліо), 2007. — 447с. — (Бібліотека світової літератури). — [ISBN 978-966-03-4008-4](https://uk.wikipedia.org/wiki/Спеціальна:Джерела_книг/9789660340084).

### Літературознавство

Валер'ян Підмогильний працював теж і в літературознавстві, даючи цікаву й  сміливу, як на радянську дійсність, спробу психоаналітичного розгляду  творчості [Івана Нечуя-Левицького](https://uk.wikipedia.org/wiki/Нечуй-Левицький_Іван_Семенович) у своїй праці «Іван Нечуй-Левицький» («Життя й революція», кн. 9, 1927). Був автором критичної оцінки поезії [Максима Рильського](https://uk.wikipedia.org/wiki/Рильський_Максим_Тадейович) під назвою «Без стерна» («Життя й революція», [1927](https://uk.wikipedia.org/wiki/1927)). Працював теж як літературний редактор журналу «Життя й революція», з редакції якого був усунений після [1930](https://uk.wikipedia.org/wiki/1930) року.

### Мовознавство

Спільно з [Євгеном Плужником](https://uk.wikipedia.org/wiki/Плужник_Євген_Павлович) уклав словник [«Фразеологія ділової мови»](https://archive.org/details/slov2) (1926, 1927)

- [Фразеологія ділової мови / уложили: В Підмогильний, Є. Плужник. — Київ: Час, 1926. — 293 с.](http://elib.nplu.org/object.html?id=7611)

## Твори

Деякі твори Валер'яна Підмогильного оцифрувала [Національна парламентська бібліотека України](https://uk.wikipedia.org/wiki/Національна_парламентська_бібліотека_України)[[6\]](https://uk.wikipedia.org/wiki/Підмогильний_Валер'ян_Петрович#cite_note-6). Повна бібліографія видань творів Підмогильного упорядкована працівниками [Харківської державної наукової бібліотеки імені Володимира Короленка](https://uk.wikipedia.org/wiki/Харківська_державна_наукова_бібліотека_імені_В._Г._Короленка). У покажчику окрім видань оригінальних творів подано також праці про  Підмогильного, згадки про Підмогильного в художній літературі та повний  список його перекладів. [Повний текст бібліографії онлайн](https://web.archive.org/web/20151123122852/http://korolenko.kharkov.com/80.pdf)

**Оповідання**

- Важке питання (1917)
- Добрий Бог (Собачий Хутір, липень 1918)
- [Гайдамака](https://uk.wikipedia.org/wiki/Гайдамака_(оповідання)) (Собачий Хутір, серпень 1918)
- Ваня ([Павлоград](https://uk.wikipedia.org/wiki/Павлоград), березень 1919)
- Старець ([Катеринослав](https://uk.wikipedia.org/wiki/Дніпро_(місто)), серпень 1919)
- Пророк
- Смерть
- П'ятдесят верстов
- За день
- Комуніст
- Повстанці
- На іменинах (Катеринослав, вересень 1919)
- Дід Яким (Катеринослав, вересень 1919)
- На селі (Катеринослав, вересень 1919)
- В епідемічному бараці (1920) [Видання 1920 року онлайн](http://diasporiana.org.ua/proza/2831-pidmogilniy-v-v-epidemichnomu-baratsi/) [[Архівовано](https://web.archive.org/web/20160304123445/http://diasporiana.org.ua/proza/2831-pidmogilniy-v-v-epidemichnomu-baratsi/) 4 березня 2016 у [Wayback Machine](https://uk.wikipedia.org/wiki/Wayback_Machine).]
- Собака (1920)
- [Проблема хліба](https://uk.wikipedia.org/wiki/Проблема_хліба)[[7\]](https://uk.wikipedia.org/wiki/Підмогильний_Валер'ян_Петрович#cite_note-7) (1922)
- Іван Босий ([Ворзель](https://uk.wikipedia.org/wiki/Ворзель), березень 1922)
- [Син](https://uk.wikipedia.org/wiki/Син_(оповідання))[[8\]](https://uk.wikipedia.org/wiki/Підмогильний_Валер'ян_Петрович#cite_note-8) (1923)
- Військовий літун (1923)
- [Історія пані Ївги](https://uk.wikipedia.org/wiki/Історія_пані_Ївги) (1923)
- Сонце сходить (1924)
- [Третя революція](http://elib.nplu.org/view.html?&id=7165) [[Архівовано](https://web.archive.org/web/20160602110939/http://elib.nplu.org/view.html?&id=7165) 2 червня 2016 у [Wayback Machine](https://uk.wikipedia.org/wiki/Wayback_Machine).] (1925)
- З життя будинку (1933)

**Повісті**

- Остап Шаптала (1921)
- [Повість без назви](https://uk.wikipedia.org/wiki/Повість_без_назви) (1933—1934)

**Романи**

- [Місто](https://uk.wikipedia.org/wiki/Місто_(роман))[[9\]](https://uk.wikipedia.org/wiki/Підмогильний_Валер'ян_Петрович#cite_note-9) ([Київ](https://uk.wikipedia.org/wiki/Київ), 1928)
- [Невеличка драма](https://uk.wikipedia.org/wiki/Невеличка_драма) (Київ, 1930)

**Прижиттєві видання[[10\]](https://uk.wikipedia.org/wiki/Підмогильний_Валер'ян_Петрович#cite_note-10)**

- Твори. — Том І, збірка оповідань. — Катеринослав: Українське вид-во, [1920](https://uk.wikipedia.org/wiki/1920) (Зміст: Старець; Ваня; Важке питання; Пророк; Гайдамака; Добрий бог; На селі; На іменинах; Дід Яким).
- В епідемічному бараці: Оповідання. — [Лейпциг](https://uk.wikipedia.org/wiki/Лейпциг): вид-во Я. Оренштайна, [1922](https://uk.wikipedia.org/wiki/1922).
- Остап Шептала. Повість. — [Харків](https://uk.wikipedia.org/wiki/Харків): Всеукрлітком, 1922.
- Повстанці та інші оповідання. — [Прага](https://uk.wikipedia.org/wiki/Прага); [Берлін](https://uk.wikipedia.org/wiki/Берлін): Нова Україна, 1923. (Зміст: Ідуть; У штабі; Перед наступом; Пожежа; Отаман Кремнюк; Іван Босий; Проблема хліба)
- Син: Оповідання. — [Київ](https://uk.wikipedia.org/wiki/Київ): Київдрук, 1923 (перевидання 1925, 1930).
- Військовий літун: Збірка оповідань. — Київ: Червоний шлях, [1924](https://uk.wikipedia.org/wiki/1924). (Зміст: Військовий літун ; Історія пані Ївги ; Проблема хліба ; Собака ; В епідемічному бараці)
- Третя революція. — Київ: Книгоспілка, 1926.
- Проблема хліба: Збірка оповідань. — Київ: Маса, [1927](https://uk.wikipedia.org/wiki/1927), перевидання [1930](https://uk.wikipedia.org/wiki/1930). (Зміст: Передмова; Сонце сходить; Третя революція; Син; Військовий  літун; Історія пані Ївги; П'ятдесят верстов; Проблема хліба; Собака; В  епідемічному бараці; Смерть)
- Місто: Роман. — Київ: Книгоспілка, 1928 (перевидання 1929).

## Вшанування пам'яті

[Вулиця Валер'яна Підмогильного](https://uk.wikipedia.org/wiki/Вулиця_Валер'яна_Підмогильного_(Київ)) у місті [Київ](https://uk.wikipedia.org/wiki/Київ).

13 квітня 2023 року у селищі [Ворзель](https://uk.wikipedia.org/wiki/Ворзель) проспект 1 Травня перейменовано на вулицю Валер'яна Підмогильного.