![[Макс Кідрук.jpg|300]]

**Максим Іванович Кідрук** (нар. [1 квітня](https://uk.wikipedia.org/wiki/1_квітня) [1984](https://uk.wikipedia.org/wiki/1984), [Володимирець](https://uk.wikipedia.org/wiki/Володимирець)) — [український](https://uk.wikipedia.org/wiki/Українці) [письменник](https://uk.wikipedia.org/wiki/Письменник), автор романів «[Доки світло не згасне назавжди](https://uk.wikipedia.org/wiki/Доки_світло_не_згасне_назавжди)», «Де немає Бога», «[Зазирни у мої сни](https://uk.wikipedia.org/wiki/Зазирни_у_мої_сни)», «[Не озирайся і мовчи»](https://uk.wikipedia.org/wiki/Не_озирайся_і_мовчи), «[Жорстоке небо](https://uk.wikipedia.org/wiki/Жорстоке_небо)», «[Твердиня](https://uk.wikipedia.org/wiki/Твердиня_(роман))», а також низки [тревелогів](https://uk.wikipedia.org/wiki/Тревелог). За освітою [інженер-енергетик.](https://uk.wikipedia.org/wiki/Інженер-енергетик) Загалом побував більше ніж у 30 країнах, серед яких [Танзанія](https://uk.wikipedia.org/wiki/Танзанія), [Мексика](https://uk.wikipedia.org/wiki/Мексика), [Еквадор](https://uk.wikipedia.org/wiki/Еквадор), [Перу](https://uk.wikipedia.org/wiki/Перу), [Китай](https://uk.wikipedia.org/wiki/Китай), [Чилі](https://uk.wikipedia.org/wiki/Чилі), [Бразилія](https://uk.wikipedia.org/wiki/Бразилія), [Ангола](https://uk.wikipedia.org/wiki/Ангола), [Намібія](https://uk.wikipedia.org/wiki/Намібія), [Нова Зеландія](https://uk.wikipedia.org/wiki/Нова_Зеландія) та інші.

## Життєпис

Народився [1 квітня](https://uk.wikipedia.org/wiki/1_квітня) [1984](https://uk.wikipedia.org/wiki/1984) року в селищі [Володимирець](https://uk.wikipedia.org/wiki/Володимирець) [Рівненської області](https://uk.wikipedia.org/wiki/Рівненська_область).

Навчався у фізико-математичному класі з посиленим вивченням іноземної мови. У [2001](https://uk.wikipedia.org/wiki/2001) році закінчив школу із золотою медаллю. Того ж року вступив на [Механіко-енергетичний факультет](https://uk.wikipedia.org/wiki/Національний_університет_водного_господарства_та_природокористування#Навчально-науковий_Механіко-енергетичний_інститут) в [Рівненському](https://uk.wikipedia.org/wiki/Рівне) [університеті водного господарства](https://uk.wikipedia.org/wiki/Національний_університет_водного_господарства_та_природокористування) (спеціальність «Теплоенергетика»). На третьому курсі почав працювати на російську компанію «[АСКОН](https://uk.wikipedia.org/wiki/АСКОН)» програмістом. Займався розробкою [CAD](https://uk.wikipedia.org/wiki/Система_автоматизованого_проектування_і_розрахунку)-систем.

[2005](https://uk.wikipedia.org/wiki/2005) переїхав до Києва. Вступив до аспірантури [НТУУ «КПІ»](https://uk.wikipedia.org/wiki/НТУУ_«КПІ») на [Теплоенергетичний факультет](https://uk.wikipedia.org/w/index.php?title=Теплоенергетичний_факультет_(ТЕФ)_НТУУ_«КПІ»&action=edit&redlink=1).

[2007](https://uk.wikipedia.org/wiki/2007) року Максим Кідрук виграв грант на навчання за кордоном і виїхав на проживання до [Стокгольма](https://uk.wikipedia.org/wiki/Стокгольм) ([Швеція](https://uk.wikipedia.org/wiki/Швеція)), де вступив до аспірантури [Королівського технологічного інституту](https://uk.wikipedia.org/wiki/Королівський_технологічний_інститут). Наукового ступеня у Швеції не отримав через те, що достроково покинув аспірантуру. Почав мандрувати Європою.

Впродовж 2007—2008 рр. побував у [Фінляндії](https://uk.wikipedia.org/wiki/Фінляндія), [Норвегії](https://uk.wikipedia.org/wiki/Норвегія), [Італії](https://uk.wikipedia.org/wiki/Італія), [Франції](https://uk.wikipedia.org/wiki/Франції), [Балтійських країнах](https://uk.wikipedia.org/wiki/Балтійські_країни).

## Творчість

### Тревелоги

Влітку [2008](https://uk.wikipedia.org/wiki/2008) Кідрук вирушає у тривалу подорож Мексикою. Вона стала першою великою  мандрівкою за океан. Результатом поїздки стала книга «Мексиканські  хроніки. Історія однієї Мрії», яка у 2009 здобула ІІ премію на конкурсі [«Коронація слова»](https://uk.wikipedia.org/wiki/Коронація_слова). За його словами, ця країна мала для нього важливе значення:

> *Далека  латиноамериканська країна випалювала мозок, надила, немов кароока східна красуня спокушала своїми розкішними принадами. І тоді я остаточно  зрозумів: у мене є Мрія, ім'я її —  [Мексика](https://uk.wikipedia.org/wiki/Мексика)*

Влітку [2009](https://uk.wikipedia.org/wiki/2009) здійснюється ще одна велика подорож — до Південної Америки ([Еквадор](https://uk.wikipedia.org/wiki/Еквадор), [Перу](https://uk.wikipedia.org/wiki/Перу), [Чилі](https://uk.wikipedia.org/wiki/Чилі)) та острова Пасхи, де Макс Кідрук став першим офіційно зареєстрованим українцем. На основі цієї поїздки було написано книгу «Подорож на Пуп Землі» (у двох томах), яка вийшла друком у [2010](https://uk.wikipedia.org/wiki/2010) році. У ній Кідрук розказує про причини, що спонукали його покинути навчання в аспірантурі і повернутися зі Швеції до України:

> *Швеція дала мені багато  чого. Швеція змінила мене. Можливо, допомогла стати таким, яким я мріяв  стати все своє життя. Попри це я залишав Стокгольм. Я свідомо відкидав  усі перспективи — оті казкові шведські перспективи на легке, розмірене  та забезпечене життя — і повертався в Україну.* *І була тому одна єдина причина: нудьга не має перспектив.*

Того ж року «Мексиканські хроніки» займають друге місце у конкурсі «Книга року від журналу [Корреспондент»](https://uk.wikipedia.org/wiki/Корреспондент). Пізніше в грудні Кідрук через сварку з дівчиною вирушає у мандри до [Пантаналу](https://uk.wikipedia.org/wiki/Пантанал) ([Бразилія](https://uk.wikipedia.org/wiki/Бразилія)). Ця мандрівка лягла в основу книги «Любов і піраньї».

Зимою [2010](https://uk.wikipedia.org/wiki/2010)–[2011](https://uk.wikipedia.org/wiki/2011) Кідрук мандрує країнами Близького Сходу ([Ліван](https://uk.wikipedia.org/wiki/Ліван), [Сирія](https://uk.wikipedia.org/wiki/Сирія), [Йорданія](https://uk.wikipedia.org/wiki/Йорданія) та [Єгипет](https://uk.wikipedia.org/wiki/Єгипет)). Цілий місяць проводить у пустелі [Сахара](https://uk.wikipedia.org/wiki/Сахара), відвідавши всі п'ять оаз: [Дахла](https://uk.wikipedia.org/wiki/Дахла_(Єгипет)), [Аль-Харґа](https://uk.wikipedia.org/wiki/Харга), [Фарафра](https://uk.wikipedia.org/wiki/Фарафра), [Бахарія](https://uk.wikipedia.org/wiki/Оаза_Бахарія) та [Сива](https://uk.wikipedia.org/wiki/Оаза_Сива). На початку лютого, повернувшись із Сахари, письменник став свідком [єгипетської революції](https://uk.wikipedia.org/wiki/Революція_в_Єгипті_(2011)).

У квітні [2011](https://uk.wikipedia.org/wiki/2011) вирушив до [Нової Зеландії](https://uk.wikipedia.org/wiki/Нова_Зеландія) в рамках акції «На Зеландію!», організованою разом із [Сергієм Притулою](https://uk.wikipedia.org/wiki/Сергій_Притула). За словами учасників акції, її мета — «„передати привіт“ новозеландцям, відплативши тим самим за безсоромний конкурс „Win a Ukrainian Wife“».

У грудні [2011](https://uk.wikipedia.org/wiki/2011)-лютому [2012](https://uk.wikipedia.org/wiki/2012) мандрував [Намібією](https://uk.wikipedia.org/wiki/Намібія) та [Анголою](https://uk.wikipedia.org/wiki/Ангола).

У квітні [2014](https://uk.wikipedia.org/wiki/2014) році вийшли автобіографічна книга [«На Зеландію!»](https://uk.wikipedia.org/wiki/На_Зеландію!), у якій Максим Кідрук змалював свої враження від подорожей [Сахарою](https://uk.wikipedia.org/wiki/Сахара) і [єгипетської революції](https://uk.wikipedia.org/wiki/Революція_в_Єгипті_(2011)) в Каїрі, історії у аеропорті [Дамаска](https://uk.wikipedia.org/wiki/Дамаск) та помсту в рамках акції «На Зеландію!».

### Технотрилери

На початку [2012](https://uk.wikipedia.org/wiki/2012) Кідрук заявив про завершення роботи над першим українським [техно-трилером](https://uk.wikipedia.org/wiki/Техно-трилер). Книга під назвою [«Бот»](https://uk.wikipedia.org/wiki/Бот_(книга)) вийшла друком 25 вересня 2012 у видавництві [«Клуб Сімейного Дозвілля»](https://uk.wikipedia.org/wiki/Клуб_Сімейного_Дозвілля). Роман стартував на 16-му місці у ТОП-20 [мережі книгарень «Є»](https://uk.wikipedia.org/wiki/Є_(книгарня)). Після двох тижнів продажів книга піднялась на 2-гу позицію.

У вересні [2013](https://uk.wikipedia.org/wiki/2013) з'явився технотрилер Максима Кідрука [«Твердиня»](https://uk.wikipedia.org/wiki/Твердиня_(роман)). 13-14 вересня роман було презентовано на 20-му [Форумі видавців](https://uk.wikipedia.org/wiki/Форум_видавців_у_Львові) у [Львові](https://uk.wikipedia.org/wiki/Львів)[[11\]](https://uk.wikipedia.org/wiki/Кідрук_Максим_Іванович#cite_note-11), а 17 вересня — у [Києві](https://uk.wikipedia.org/wiki/Київ) в [книгарні «Є»](https://uk.wikipedia.org/wiki/Є_(книгарня)). Тур на підтримку книги [«Твердиня»](https://uk.wikipedia.org/wiki/Твердиня_(роман)) складався з 28 міст і більше ніж 38 презентацій.

Восени [2014](https://uk.wikipedia.org/wiki/2014) року у видавництві [«Клуб сімейного дозвілля»](https://uk.wikipedia.org/wiki/Книжковий_клуб_«Клуб_сімейного_дозвілля») вийшов друком трилер [«Жорстоке небо»](https://uk.wikipedia.org/wiki/Жорстоке_небо) — роман-катастрофа з елементами детективу, який автор характеризує як перший український роман про українську авіацію. У книзі розповідається драматична історія про розслідування  авіакатастрофи українського літака у Франції, частково заснована на  реальних подіях. Однією з особливостей роману є те, що головним героєм  стала жінка.

Тур на підтримку книги [«Жорстоке небо»](https://uk.wikipedia.org/wiki/Жорстоке_небо) складався з 23 міст і 24 презентацій.

### Інше

У квітні [2015](https://uk.wikipedia.org/wiki/2015) року на замовлення польського видавництва [Akurat](https://uk.wikipedia.org/w/index.php?title=Akurat_(видавництво)&action=edit&redlink=1) з'явилася публіцистична книга *«Ja, Ukrainiec»*. Українське видання надрукувало видавництво [«Клуб сімейного дозвілля»](https://uk.wikipedia.org/wiki/Клуб_сімейного_дозвілля) під назвою [«Небратні»](https://uk.wikipedia.org/wiki/Небратні_(книга)). У книзі аналізується історія відносин України та Росії від [визвольної війни під проводом Богдана Хмельницького](https://uk.wikipedia.org/wiki/Хмельниччина) до [Євромайдану](https://uk.wikipedia.org/wiki/Євромайдан) та [війни на Сході](https://uk.wikipedia.org/wiki/Російська_збройна_агресія_проти_України_(з_2014)).

## Популяризація подорожування

Перебуваючи в Намібії, Макс Кідрук зняв [відеоролик «Азаров, ай-яй-яй!»](https://www.youtube.com/watch?v=nLID48c8xjw), на якому африканське плем'я хімба розмовляє українською. Африканці  чітко вимовляють фрази «Азаров, як тобі не соромно?», «Коли ти вивчиш  мову?» та «Азаров, ай-яй-яй!». Відео стало популярним в інтернеті.

Періодично Максим читає у [«Кругозорі»](https://uk.wikipedia.org/wiki/Кругозір_(агенція)) курс «Як самостійно організувати подорож Латинською Америкою».  Розповідає, як скласти маршрут, зробити мандрівку максимально економною, отримати візи тощо.

Кідрук співпрацює з українськими журналами. Опублікував більше 40 статей про подорожі в журналах «МАНДРИ», [«Український тиждень»](https://uk.wikipedia.org/wiki/Український_тиждень), «РІА Львів», «Большая прогулка», газеті [«Високий замок»](https://uk.wikipedia.org/wiki/Високий_замок). Оповідання та критичні статті вийшли друком у літературному журналі «Дніпро», газеті «Літературна Україна».

У листопаді [2014](https://uk.wikipedia.org/wiki/2014) року Максим Кідрук спільно з [організацією «Література. РВ»](https://uk.wikipedia.org/w/index.php?title=Література.РВ&action=edit&redlink=1) розпочали науково-популярний проект [«Quantum»](https://uk.wikipedia.org/w/index.php?title=Quantum_(науково-популярний_проект)&action=edit&redlink=1) у [Рівному](https://uk.wikipedia.org/wiki/Рівне). Метою даного проекту є розширення світогляду глядачів, адже серед тем  лекцій різноманітні лекції про космічні тіла та квантову фізику.

## Політична діяльність

На [парламентських виборах 2012](https://uk.wikipedia.org/wiki/Парламентські_вибори_в_Україні_2012) року Максим Кідрук балотувався до [Верховної Ради України](https://uk.wikipedia.org/wiki/Верховна_Рада_України) від партії [УДАР](https://uk.wikipedia.org/wiki/УДАР_(партія)) Віталія Кличка по 99-му виборчому округу (м. [Кіровоград](https://uk.wikipedia.org/wiki/Кропивницький)). В результаті виборів Кідрук посів третє місце, набравши 11115 голосів; виграв вибори висуванець від партії «Батьківщина» [Андрій Табалов](https://uk.wikipedia.org/wiki/Андрій_Табалов) (28783 голосів).

У червні 2018 підтримав відкритий лист діячів культури, політиків і правозахисників із закликом до світових лідерів виступити на захист  ув'язненого у Росії українського режисера [Олега Сенцова](https://uk.wikipedia.org/wiki/Сенцов_Олег_Геннадійович) й інших політв'язнів.

## Особисте життя

Батько — український письменник-гуморист [Кидрук Іван Миколайович](https://uk.wikipedia.org/wiki/Кидрук_Іван_Миколайович).

Одружений з Тетяною Кідрук, дітей не має.

## Відкриття видавництва

У 2022 Макс Кідрук відкриває власне видавництво - «Бородатий Тамарин».  Це спільний проєкт Макса і Тетяни Кідруків, першою із книжок якого,   стануть «Нові Темні Віки». Видавництво «Бородатий Тамарин»  спеціалізуватиметься на нонфікшні та науковій фантастиці.

> *«Наголошу: цей проєкт — не самвидав Кідрука. Від самого початку ми розуміли, що  публікуватимемо інші тексти, як перекладні, так і українські. Ми не  ганятимемося за бестселерами, а добиратимемо книжки, які читаємо самі й  яких, на нашу думку, не вистачає українському ринкові. І найважливіше —  ми налаштовані серйозно заморочуватися. Невдовзі ви зрозумієте  наскільки. Якби не російське вторгнення, ми стартували б одразу з  кількох найменувань. Та навіть попри війну ми вже підписали договір з  одним закордонним автором. І якщо з «Новими Темними Віками» все буде  гаразд (а за нинішніх умов це дуже велике якщо), ми невдовзі анонсуємо  нашу першу перекладну книжку»*, — пише Макс Кідрук на своїй сторінці у  Facebook.