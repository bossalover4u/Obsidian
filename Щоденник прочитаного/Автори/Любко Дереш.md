![[Любко Дереш.jpg|300]]

**Лю́бко Де́реш** (повне ім'я: *Любомир Андрійович Дереш*; нар. [10 серпня](https://uk.wikipedia.org/wiki/10_серпня) [1984](https://uk.wikipedia.org/wiki/1984), [Пустомити](https://uk.wikipedia.org/wiki/Пустомити), [Львівська область](https://uk.wikipedia.org/wiki/Львівська_область), [Українська РСР](https://uk.wikipedia.org/wiki/Українська_РСР)) — сучасний [український](https://uk.wikipedia.org/wiki/Україна) письменник.

## Життєпис

Навчався у [середній школі № 2 м. Пустомити](https://uk.wikipedia.org/wiki/Пустомитівська_загальноосвітня_школа_I—III_ступенів_№_2), потім закінчив [Львівський фізико-математичний ліцей](https://uk.wikipedia.org/wiki/Львівський_фізико-математичний_ліцей) та економічний факультет [Львівського університету](https://uk.wikipedia.org/wiki/Львівський_університет) (спеціальність «Облік і аудит»).

Перша публікація — роман «Культ» у [часописі «Четвер»](https://uk.wikipedia.org/wiki/Четвер_(часопис)) ([2002](https://uk.wikipedia.org/wiki/2002)) (у 18 років). Потім вийшли романи «Поклоніння ящірці» ([2002](https://uk.wikipedia.org/wiki/2002); написаний раніше, ніж «Культ», але вийшов після нього), «Архе» ([2005](https://uk.wikipedia.org/wiki/2005)), «Намір!» ([2006](https://uk.wikipedia.org/wiki/2006)), «Трохи пітьми» ([2007](https://uk.wikipedia.org/wiki/2007)).

Його твори перекладені кількома європейськими мовами (німецька,  польська, італійська, сербська тощо); роман «Культ» був представлений на [Лейпцизькому книжковому ярмарку](https://uk.wikipedia.org/wiki/Лейпцизький_книжковий_ярмарок) [2005](https://uk.wikipedia.org/wiki/2005) року. У [2009](https://uk.wikipedia.org/wiki/2009) році роман Дереша «Культ» видано французькою у видавництві [«Сток»](https://uk.wikipedia.org/wiki/Сток).

З листопада [2007](https://uk.wikipedia.org/wiki/2007) року планував очолити російськомовний часопис «Кофе с молоком», розрахований на поширення у вагонах залізниці, але в 1-му номері журналу головним редактором вказано іншу людину.

Любко Дереш — один із найвідоміших сучасних українських авторів.  Головні герої його творів — підлітки та цікаві історії з їхнього життя.  Автор намагається правдиво показати життя героїв, тому у творах  використовує розповсюджений сучасний сленг та лайливі слова. У деяких  уривках сюжет містить містичні елементи і враження підлітків, які  перебували під впливом [галюциногенних](https://uk.wikipedia.org/wiki/Галюциноген) препаратів.

З [2008](https://uk.wikipedia.org/wiki/2008) року веде програму «Книжкова полиця» на телеканалі [КРТ](https://uk.wikipedia.org/wiki/КРТ).

Роман «Голова Якова» (підзаголовок — «Як стати Богом і не  заплакати»), над яким Дереш працював майже п'ять років, вийшов у лютому  2012 р. у видавництві «Клуб сімейного дозвілля».

Цікаво знати, що про події на закарпатському Шипоті писав у своїй загадковій книжці «Трохи пітьми»  Любко Дереш: Влітку на далекій  полонині в Карпатах відбувається з'їзд неформалів: панків, хіпі та  інших. Однак цього разу хтось планує влаштувати свій шокуючий фестиваль у фестивалі — шаманський сеанс масового суїциду. Шестеро учасників  фестивалю самогубців: мазохістка, екстрасенс-невдаха, двійко дівчат із  фобією переслідування із потойбічного світу, розчарований молодий  програміст, а також наш герой, панк та алхімік з глибокою душевною  травмою, яка не дає йому спокою. Ці люди вирішують погодитися на  сумнівну пропозицію: під патронатом знайомого екстрасенса взяти участь у сеансі шаманського зцілення, який приводить до драматичного фіналу…