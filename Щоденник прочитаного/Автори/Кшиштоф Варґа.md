![[Кшиштоф Варґа-1.jpg|300]]

**Кшиштоф Варґа** (також *Варга*; *Krzysztof Varga*; [21 березня](https://uk.wikipedia.org/wiki/21_березня) [1968](https://uk.wikipedia.org/wiki/1968), [Варшава](https://uk.wikipedia.org/wiki/Варшава)) — [польський](https://uk.wikipedia.org/wiki/Польща) [письменник](https://uk.wikipedia.org/wiki/Письменник) та [журналіст](https://uk.wikipedia.org/wiki/Журналіст) [угорського](https://uk.wikipedia.org/wiki/Угорці) походження

## Життєпис

Кшиштоф Варґа народився 21 березня 1968 року у Варшаві.

Випускник факультету полоністики [Варшавського університету](https://uk.wikipedia.org/wiki/Варшавський_університет). Редактор відділу культури [«Газети Виборчої»](https://uk.wikipedia.org/wiki/Gazeta_Wyborcza). Спільно із Павлем Дунін-Васовичем створив словник найновішої польської  літератури «Parnas bis. Literatura polska urodzona po 1960 r.» (1995).  Також разом із Павлем Дунін-Васовичем і Ярославом Клейноцьким  опублікував антологію найновіших віршів «Macie swoich poetów» (1996).

Його книжки перекладалися [італійською](https://uk.wikipedia.org/wiki/Італійська_мова), [угорською](https://uk.wikipedia.org/wiki/Угорська_мова), [болгарською](https://uk.wikipedia.org/wiki/Болгарська_мова), [словацькою](https://uk.wikipedia.org/wiki/Словацька_мова), [чеською](https://uk.wikipedia.org/wiki/Чеська_мова), [російською](https://uk.wikipedia.org/wiki/Російська_мова) й [українською](https://uk.wikipedia.org/wiki/Українська_мова) мовами.

Книга есе «Гуляш із турула» у 2009 році здобула приз читацьких симпатій на найпрестижнішому польському літературному конкурсі [«Ніке»](https://uk.wikipedia.org/wiki/Літературна_нагорода_«Ніке»).

У 2010 році був учасником П'ятого літературного фестивалю у [Львові](https://uk.wikipedia.org/wiki/Львів).