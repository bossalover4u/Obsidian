![[Олександр Ильченко.jpg|200]]

**Олекса́ндр Єлисе́йович І́льченко** (*[4 червня](https://uk.wikipedia.org/wiki/4_червня) [1909](https://uk.wikipedia.org/wiki/1909), [Харків](https://uk.wikipedia.org/wiki/Харків) — †[16 вересня](https://uk.wikipedia.org/wiki/16_вересня) [1994](https://uk.wikipedia.org/wiki/1994), [Київ](https://uk.wikipedia.org/wiki/Київ)) — український [письменник](https://uk.wikipedia.org/wiki/Письменник), [сценарист](https://uk.wikipedia.org/wiki/Сценарист). Батько сценаристки [Наталі Ільченко](https://uk.wikipedia.org/wiki/Ільченко_Наталя_Олександрівна).

## Життєпис

Народився [4 червня](https://uk.wikipedia.org/wiki/4_червня) [1909](https://uk.wikipedia.org/wiki/1909) року в місті [Харкові](https://uk.wikipedia.org/wiki/Харків) в сім'ї залізничника.

В [1928](https://uk.wikipedia.org/wiki/1928)–[1931](https://uk.wikipedia.org/wiki/1931) роках навчався на літературно-лінгвістичному факультеті [Харківського інституту народної освіти](https://uk.wikipedia.org/wiki/Харківський_інститут_народної_освіти).

У [1937](https://uk.wikipedia.org/wiki/1937) році його батька, Єлисея Матвійовича, за доносом репресували,  звинувативши у причетності до «організації українських буржуазних  націоналістів». Він помер від [голоду](https://uk.wikipedia.org/wiki/Голод) та обморожень в таборі на [Тайшеті](https://uk.wikipedia.org/wiki/Тайшет).

Під час [нацистсько-радянської війни](https://uk.wikipedia.org/wiki/Друга_світова_війна) був спеціальним кореспондентом газети «Известия». Нагороджений медалями.

Помер [16 вересня](https://uk.wikipedia.org/wiki/16_вересня) [1994](https://uk.wikipedia.org/wiki/1994) р. у Києві. Похований в [Києві](https://uk.wikipedia.org/wiki/Київ) на [Байковому кладовищі](https://uk.wikipedia.org/wiki/Байкове_кладовище) (ділянка № 49).

## Творчість

Друкувався з [1929](https://uk.wikipedia.org/wiki/1929) року. Був членом [Спілки письменників України](https://uk.wikipedia.org/wiki/Спілка_письменників_України).

Автор химерного роману з народних вуст [«Козацькому роду нема переводу, або ж Мамай і Чужа Молодиця»](https://uk.wikipedia.org/wiki/Козацькому_роду_нема_переводу), [повісті](https://uk.wikipedia.org/wiki/Повість) «Петербурзька осінь», [п'єси](https://uk.wikipedia.org/wiki/П'єса) «Завтра вранці» тощо, сценаріїв художнього фільму [«Роман і Франческа»](https://uk.wikipedia.org/wiki/Роман_і_Франческа) ([1961](https://uk.wikipedia.org/wiki/1961_у_кіно)) та документальної стрічки «Шахтарі Донбасу» ([1950](https://uk.wikipedia.org/wiki/1950_у_кіно)).

Роман «Козацькому роду нема переводу, або ж Мамай і Чужа Молодиця» з [1958](https://uk.wikipedia.org/wiki/1958) по [1985](https://uk.wikipedia.org/wiki/1985) рік виходив чотири рази, а до 75-ліття автора він побачив світ у російському перекладі в [Москві](https://uk.wikipedia.org/wiki/Москва), з ілюстраціями [Юрія Логвина](https://uk.wikipedia.org/wiki/Юрій_Логвин).

У доробку О. Ільченка також повісті «Італійське каприччо»,  «Звичайний хлопець», «Солом'яна рукавичка», кіносценарії, п'єси,  оповідання.

Працюючи в журналі «Україна» (1943 року в Москві, а потім у Києві), активно виступав з нарисами і публіцистичними статтями.