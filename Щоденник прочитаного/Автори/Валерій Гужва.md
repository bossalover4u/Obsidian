![[Валерій Гужва.jpg]]

**ГУЖВА Валерій Федорович** народився 31 липня 1936 року в м.Червоноармійську (Гришине) на Донеччині. Середню освіту здобув у м.Ужгороді. Закінчив факультет журналістики Київського державного університету. Працював на телебаченні, згодом перейшов на видиавничу роботу у "Молодості" та "Українському письменнику". Перші вірші надрукував у журналі "Прапор" ("Березіль").

Автор публіцистичних книг "По двадцяти роках", "Діалог про Україну","Все життя — атака" (у співавторстві), поетичних збірок "Дуель", "Імена", "Місто", "Розмова", "Вічна спрага", "Темні меди", "Біг часу" (казахською), "Крок, "Озеро", "Метроном" та ін., повістей Сліпий дощ", "Забути, згадати", "Аркуш Мебіуса", "Плато над прірвою", роману "Рай", низки новел, сценаріїв документальних та анімаційного фільму "Котигоршко". Працює у галузі художнього перекладу.