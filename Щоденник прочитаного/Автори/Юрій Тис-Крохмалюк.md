![[Юрій Тис-Крохмалюк.jpeg|200]]

**Ю́рій Тис** (справжнє прізвище **Крохмалю́к Юрій Андрійович**) ([27 жовтня](https://uk.wikipedia.org/wiki/27_жовтня) [1904](https://uk.wikipedia.org/wiki/1904), [Краків](https://uk.wikipedia.org/wiki/Краків), [Польща](https://uk.wikipedia.org/wiki/Польща) — [1 січня](https://uk.wikipedia.org/wiki/1_січня) [1994](https://uk.wikipedia.org/wiki/1994)) — український письменник, журналіст, видавець, військовий історик. За  фахом інженер. Псевдоніми — Юрій Орест, справжнє прізвище — Крохмалюк.

## Життєпис

Закінчив Вищу технічну школу у [Відні](https://uk.wikipedia.org/wiki/Відень) (1928). Працював інженером в [Галичині](https://uk.wikipedia.org/wiki/Галичина). Був старшиною штабу [1-ї УД УНА](https://uk.wikipedia.org/wiki/Перша_Українська_дивізія_Української_національної_армії). На еміграції в [Німеччині](https://uk.wikipedia.org/wiki/Німеччина), [Аргентині](https://uk.wikipedia.org/wiki/Аргентина) (з 1947 р.) і в [США](https://uk.wikipedia.org/wiki/Сполучені_Штати_Америки) (з 1962 р.).

Співзасновник [Спілки українських науковців, митців і літераторів](https://uk.wikipedia.org/w/index.php?title=Спілка_українських_науковців,_митців_і_літераторів&action=edit&redlink=1) у [Буенос-Айресі](https://uk.wikipedia.org/wiki/Буенос-Айрес). Член Спілки українських інженерів в Аргентині.

Голова Інституту української культури і редактор (від 1962) його журналу [«Терем»](https://uk.wikipedia.org/wiki/Терем_(журнал)). Був також головним редактором журналу [«Ukrania Libre»](https://uk.wikipedia.org/wiki/Ukrania_Libre) і співредактором [«Вісті Комбатанта»](https://uk.wikipedia.org/wiki/Вісті_Комбатанта).

## Твори

Автор повістей «Під Львовом плуг відпочиває» (1937), гумористичної повісті [«Щоденник національного героя Селепка Лавочки»](https://uk.wikipedia.org/wiki/Щоденник_національного_героя_Селепка_Лавочки) (1944)[[4\]](https://uk.wikipedia.org/wiki/Юрій_Тис#cite_note-sl-4), повістей «Життя іншої людини» (1958), «Звідун з Чигирина» і «На  світанку» (1961), фантастичної повісті «К-7» (1964), збірки оповідань  «Симфонія землі» (1951), драми «Не плач, Рахіле» (1952); історичних  праць «Бої Хмельницького» (1954), «La Batalla de Poltava» (1960),  «Guerra y Libertad» (1961), «UPA Warfare in Ukraine» (1972); статей в  українській, іспанській та англомовній пресі.

### Художні твори

Романи:

- [«Рейд у невідоме»](https://diasporiana.org.ua/proza/482-tis-yu-reyd-u-nevidome/) (1955)
- [«Шляхами віків»](https://diasporiana.org.ua/proza/2168-tis-yu-shlyahami-vikiv/) (1951)
- [«Маркіза: історичні оповідання»](https://diasporiana.org.ua/proza/2163-tis-yu-markiza-istorichni-opovidannya/) (1954)
- «Під Львовом плуг відпочивав» (1937)
- «Щоденник національного героя Селепка Лавочки» (1953)[[4\]](https://uk.wikipedia.org/wiki/Юрій_Тис#cite_note-sl-4)
- [«Життя іншої людини»](https://diasporiana.org.ua/proza/1033-tis-yu-zhittya-inshoyi-lyudini/) (1958)
- [«Звідун з Чигирина»](https://diasporiana.org.ua/proza/3288-tis-yu-zvidun-z-chigirina/) (1961)
- [«На світанку. Біографічна повість з життя Марка Вовчка»](https://diasporiana.org.ua/proza/5280-tis-yu-na-svitanku-biografichna-povist-z-zhittya-marka-vovchka/) (1961)
- Фантастична повість [«К-7»](https://diasporiana.org.ua/proza/3717-tis-yu-k-7/) (1964)
- Збірка оповідань [«Симфонія землі»](https://diasporiana.org.ua/proza/491-tis-yu-simfoniya-zemli/) (1951)
- Історичне оповідання [«Конотоп»](https://diasporiana.org.ua/proza/tys-yu-konotop/) (1959)
- Драма [«Не плач, Рахіле»](https://diasporiana.org.ua/drama/tys-yu-ne-plach-rahile/) (1952)
- [«Казка про лицаря Добриню та його сестричку Забаву»](https://diasporiana.org.ua/dityacha-literatura/18438-tis-yu-kazka-pro-litsarya-dobrinyu-ta-yogo-sestrichku-zabavu/) (1970)

### Історичні праці

- [«Бої Хмельницького»](https://diasporiana.org.ua/istoriya/1803-tis-krohmalyuk-yu-boyi-hmelnitskogo/) (1954)
- «La Batalla de Poltava» (1960)
- [«Guerra y Libertad»](https://diasporiana.org.ua/istoriya/5128-tys-krojmaluk-j-guerra-y-libertad/) (1961)
- [«UPA Warfare in Ukraine»](https://diasporiana.org.ua/ukrainica/9462-tys-krokhmaliuk-y-upa-warfare-in-ukraine/) (1972);
- статті в українській, іспанській й англомовній пресі.