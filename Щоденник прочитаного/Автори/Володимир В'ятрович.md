![[Володимир В'ятрович.jpg]]

В'ятрович Володимир Михайлович

### Місце народження
Народився 7 червня 1977, Львів.

### Освіта

- 1994—1999 — навчався на історичному факультеті Львівського університету (спеціальність — історія України).
- У 2004 захистив кандидатську дисертацію «Закордонні рейди УПА в контексті реалізації антитоталітарної національно-демократичної революції народів Центрально-Східної Європи».
-
### Кар'єра

- Листопад 2002 — березень 2008 — директор Центру досліджень визвольного руху (Львів).
- 2005—2006 — викладач в Українському католицькому університеті. Автор першого в Україні навчального курсу для вищої школи «Український визвольний рух 1920-1950-х років» для студентів історичних факультетів Українського католицького університету та Львівського національного університету ім. Івана Франка.
- У 2004 році був членом львівського молодіжного опозиційного гурту «Опір Молоді». Пізніше, разом з іншими активістами організації, увійшов до «Чорної Пори».
- Серпень 2005 — грудень 2007 — науковий співробітник Інституту українознавства ім. Крип'якевича НАН України.
- Травень 2007 — січень 2008 — представник Українського інституту національної пам'яті у Львівській області.
- 2008 — науковий консультант міжнародного проекту «Україна пам'ятає, світ визнає», присвяченого популяризації та міжнародному лобіюванню визнання Голодомору 1932—1933 років геноцидом.
- Січень — жовтень 2008 — начальник архівного відділу Українського інституту національної пам'яті.
- Січень — жовтень 2008 — радник з науково-дослідницької роботи голови СБУ.
- Жовтень 2008 — березень 2010 — директор Галузевого державного архіву Служби безпеки України у Києві.
- Із жовтня 2009 — член Наглядової ради Національного Музею-меморіалу жертв окупаційних режимів «Тюрма на Лонцького».
- З березня 2008 — голова вченої ради Центру досліджень визвольного руху.
- У 2010—2011 стажувався в Українському науковому інституті Гарвардського університету.
- 25 березня 2014 року призначений очільником Українського інституту національної пам'яті. 18 вересня 2019 року рішенням уряду його було звільнено з займаної посади.

Редактор книги «Сотенний Бурлака» (Львів, 2000), один з авторів і відповідальний редактор виставки «Українська Повстанська Армія. Історія нескорених» (Львів, 2007).

Піддав критиці фільм «Секрети Бандери» (автор — Світлана Усенко) через перекручення його автором фактів біографії героя, також, на його погляд, має місце тенденційний, неправдивий виклад характеру головного героя.

### Нагороди

- Нагороджений Хрестом Івана Мазепи (25 грудня 2009).
- Лауреат премії імені Василя Стуса (2012) — за розкриття таємниць архівів радянської спецслужби від ЧК до КДБ та актуальну публіцистичну працю «Історія з грифом „Секретно“».
- Лауреат літературної премії ім. Івана Кошелівця за дослідження «Про українсько-єврейську співпрацю в боротьбі за Незалежну Україну» (за 2008).
- Лауреат Книжкового рейтингу Національної спілки письменників України (2012).
- Праці

### Монографії

- Рейди УПА теренами Чехословаччини. — Львів, 2001.
- Ставлення ОУН до євреїв: формування позиції на тлі катастрофи. — Львів, 2006.
- Польсько-українські стосунки в 1942—1947 роках у документах ОУН та УПА (відповідальний редактор та упорядник). — Львів: Центр досліджень визвольного руху, 2011.
- Друга польсько-українська війна. 1942—1947. — Київ: Києво-Могилянська академія, 2011; друге, оновлене видання — 2012.
- Історія з грифом «Секретно». — Київ: Києво-Могилянська академія, 2011.
- Історія з грифом «Секретно»: Нові сюжети. — Київ: Києво-Могилянська академія, 2012.
- Історія з грифом «Секретно»: українське XX століття. — Київ: Наш формат історії, 2013.
- Україна. Історія з грифом «Секретно». — Харків: — Клуб сімейного дозвілля, 2014.

### Книги у співавторстві

В. В'ятрович, Р. Забілий, І. Дерев'яний, П. Содоль. Українська Повстанська Армія. Історія нескорених / Відп. ред. та упоряд. В. В'ятрович. — 2-ге вид., випр. та доп. — Львів: Центр досліджень визвольного руху, 2008. — 352 c.

https://bit.ly/3Sghjhx