![[Дэниел Киз.jpg]]

Деніел Кіз – автор, романи якого хочеться купити.

Він автор 10 книжок. Популярність здобув завдяки дебютному твору «Квіти для Елджернона», що спочатку вийшов як оповідання під назвою «Мозковий штурм». Згодом він розширив його до роману. Успіх дебютної праці був настільки великим, що Деніел Кіз став єдиним автором, який зумів отримати дві найпрестижніші в англомовній науковій фантастиці нагороди (Премія Г'юго та Премія Неб'юла) за два твори з однією назвою. До речі, «Квіти для Елджернона» були також включені до шкільної програми в США. Пошта письменника була переповнена листами читачів,  тож аби відповісти на всі питання у 2000 році він пише автобіографічний роман «Елджернон, Чарлі і Я: подорож письменника».

Велику увагу в своїх книжках Деніел Кіз присвятив психіатричному феномену - синдрому множинної особистості, який і досі є не до кінця вивченим, а довгий час взагалі не визнавався лікарями. Про це унікальне явище йдеться в романах «П’ята Саллі», «Таємнича історія Біллі Мілліґана», «Війни Міллігана: Правдиве продовження». Найбільшою популярністю користується «Таємнича історія Біллі Мілліґана», що грунтується на реальних подіях про чоловіка, який страждав цим психічним розладом і був  звинувачений у скоєнні численних злочинів. Автор особисто спілкувався із підозрюваним. 

У своїх книгах Деніел Кіз намагається пізнати глибини людської підсвідомості, показує те, якою є роль аґресії, страху, озлобленості, ненависті у формуванні соціуму. Цим він і викликає велику цікавість читачів до своєї творчості.