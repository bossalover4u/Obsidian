![[Василь Кожелянко.jpg|300]]

**Васи́ль Дми́трович Кожеля́нко** ([1 січня](https://uk.wikipedia.org/wiki/1_січня) [1957](https://uk.wikipedia.org/wiki/1957), село [Кам'яна](https://uk.wikipedia.org/wiki/Кам'яна_(село)) [Сторожинецького району](https://uk.wikipedia.org/wiki/Сторожинецький_район) [Чернівецької області](https://uk.wikipedia.org/wiki/Чернівецька_область) — [22 серпня](https://uk.wikipedia.org/wiki/22_серпня) [2008](https://uk.wikipedia.org/wiki/2008), там само) — [український](https://uk.wikipedia.org/wiki/Українці) [письменник](https://uk.wikipedia.org/wiki/Письменник). Жив і працював у рідному селі.

## Життєпис

Вчився на геодезиста у місцевому технікумі, але покинув навчання. У  сувенірному цеху колгоспу виготовляв шкатулки і заробляв 200 карбованців на місяць. Працював на заводі електроніки — різав папір, картон. Перший твір написав із земляком Володимиром Сердюком — п'єса «Гільйотина».

Кожелянко — автор 20 творів. Рукописами, що залишилися, займається його племінниця, філолог Ірина Симанчук.

Закінчив філологічний факультет [Чернівецького університету](https://uk.wikipedia.org/wiki/Чернівецький_університет). Працював журналістом у провідних чернівецьких та львівських виданнях. Кожелянко вважається засновником напряму [«альтернативної історії»](https://uk.wikipedia.org/wiki/Альтернативна_історія) в українській літературі.

Дітей з дружиною Вірою не мав. Василь не був релігійною людиною, жартував, що сповідує православний [буддизм](https://uk.wikipedia.org/wiki/Буддизм).

Помер раптово 22 серпня 2008 року від серцевого нападу.

## Твори

За місяць до смерті у видавництві [«Кальварія»](https://uk.wikipedia.org/wiki/Кальварія_(видавництво)) побачила світ остання книга Василя Кожелянка «Чужий» — збірка новел у жанрі альтернативної історії.

### Збірки поезій

- Терновий іній ([1994](https://uk.wikipedia.org/wiki/1994_у_літературі), премія «Гранослов-92»)
- Білий і рудий ([1994](https://uk.wikipedia.org/wiki/1994_у_літературі))
- Семибарвний кінь ([1995](https://uk.wikipedia.org/wiki/1995_у_літературі))
- [Як учив Кожелянко-цзи](https://uk.wikipedia.org/w/index.php?title=Як_учив_Кожелянко-цзи&action=edit&redlink=1) ([2007](https://uk.wikipedia.org/wiki/2007_у_літературі))
- [Колір серпня](https://uk.wikipedia.org/w/index.php?title=Колір_серпня&action=edit&redlink=1) (2015)

### Збірки оповідань

- Логіка речей (Львів: Кальварія, 2007)
- Чужий (Львів: Кальварія, 2008)

### Романи

- [Дефіляда в Москві](https://uk.wikipedia.org/wiki/Дефіляда) (1997, премія «Сучасності») (Львів: [Видавництво Старого Лева](https://uk.wikipedia.org/wiki/Видавництво_Старого_Лева), 2015)([Видавництво «Лілея-НВ»](https://uk.wikipedia.org/wiki/Лілея-НВ), 2020)
- [Конотоп](https://uk.wikipedia.org/wiki/Конотоп_(роман)) (1998)
- [Людинець](https://uk.wikipedia.org/wiki/Людинець) (1999)
- [ЛжеNostradamus](https://uk.wikipedia.org/wiki/ЛжеNostradamus) (1999)
- [Котигорошко](https://uk.wikipedia.org/wiki/Котигорошко_(роман)) (2000)
- [Тероріум](https://uk.wikipedia.org/wiki/Тероріум) (2001)
- [Срібний павук](https://uk.wikipedia.org/wiki/Срібний_павук) (Львів: Кальварія, 2003)
- [Третє поле](https://uk.wikipedia.org/wiki/Третє_поле) (2007)
- [Ефіопська Січ](https://uk.wikipedia.org/wiki/Ефіопська_Січ) (Івано-Франківськ: [Лілея-НВ](https://uk.wikipedia.org/wiki/Лілея-НВ), 2011)
- [Діти застою](https://uk.wikipedia.org/wiki/Діти_застою) (Чернівці: Книги-XXI, 2012)

### П'єси

(у співавторстві з Володимиром Сердюком)

- Пластиліновий метал
- Солдатське щастя
- Гільйотина
- Лізикава
- Казка діда Зигмунда

## Відзнаки

Лауреат літературного конкурсу [«Гранослов»](https://uk.wikipedia.org/wiki/Гранослов)