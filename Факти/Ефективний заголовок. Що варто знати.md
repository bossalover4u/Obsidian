# Ефективний заголовок. Що варто знати

Існує всього два простих правила гарного заголовку.

- По-перше, він має бути чесним. А це означає, що ви не даєте нездійсненних обіцянок та не обманюєте.
- А по-друге — він має викликати інтерес, аби читач переходив за лінком до прочитання тексту.

**Існує дуже багато різних видів заголовків. Серед основних можна виділити наступні п'ять:**

• Заголовок, що дає емоційну вигоду (показує, що ви можете допомогти) або використовує емоційний тригер (емоційний тригер — це то, що викликає у людини відчуття гордості, співпричетності, співпереживання, болі, суму,  радості та інше).
• Заголовок, який пропонує рішення проблеми/спосіб вирішення проблеми.
• Заголовок, що визначає цільову аудиторію або лестить їй.
Це маніпулятивний вид заголовку, але він спрацьовує. У найгірших варіантах жовтої преси він може звучати приблизно так: *«Кожна розумна людина до 30 має дізнатися це…»*. Або ж так: *«Свідомий активний громадянин має знати 5 головних ризиків….»*.
•  Заголовок, що пропонує спосіб досягнення мети з акцентом на цілі.
*Наприклад, «Як нам зробити так, щоб в Україні було ….», «Чи можемо ми за 5 років змінити ….».*
• Містить цікавий факт.
*Наприклад: «Чи знали ви, що кожен 20 українець стикається зі свавіллям …».*

**Ось ще кілька корисних порад щодо заголовків:**

* Якщо можна використати цифру у назві — то використовуйте (назва *«57% українців обирають ліберальні цінності»* спрацює краще, ніж *«Більшість українців обирають ліберальні цінності»*. )
* Добре спрацьовують заголовки із рейтингами, наприклад: *«ТОП-10…»*, *«ТОП-100…»* — це теж добре спрацьовує.
* Використовуйте особистий досвід. Такі історії залюбки публікують ЗМІ. Тобто, ви можете надіслати медіа не нудний прес-реліз, а цікаву історію, яка зачіпає.
* Краще конкретика, а не абстракція в заголовку.
* Коли думаєте над заголовком, пишіть щонайменше 10-15 варіантів. А вже через деякий час оберіть кращі варіанти та обговоріть їх із командою.
* Заголовки можна тестувати — запускати статті із різними назвами та дивитися, на що краще реагують читачі.

#Факти #Текст

[[Василий Эсманов о сторителлинге]]