# Іван Малкович, “Дитинство трьох”

#Keep/Label/Цитаты

ДИТИНСТВО ТРЬОХ

Дитячих замків рицарська сорочка.
Посеред замку в пишній ваготі
висиджує дарунки золоті
ялинка – чарівна різдвяна квочка.

Орхестра шурхотливо просякає
проз вартових воскову таїну,
На клавесині пісеньку сумну
рум’яний Моцарт носом долубає.

Дівчатка пурхають попри криві дзеркала,
їх гороб’ячий пурхає смішок,
і пурхає круг них дверясга зала,
й на всіх різдвяний сиплеться сніжок.

Враз щось незнане тьохкає в дівчат,
пругкішають тіла і в’яне мова…

Це заглядають в шпарку від ключа
трирічні Дон-Жуан і Казанова.

#Цитати #Поезія 